---
layout: post
title:  "Won Clinton eerlijk?"
date:   2016-02-02 13:11:31 +0100
tags: [statistiek,kans,verkiezingen,USA]
---
Bij de voorverkiezingen in Iowa waren er zes stembureaus waar Clinton en haar concurrent Sanders evenveel stemmen haalden (Bron: [deredactie.be](http://deredactie.be/cm/vrtnieuws/politiek/2.38756?eid=1.2562327)). In dit geval valt de beslissing door een munt op te gooien en viel het muntstuk 6 keer in het voordeel van Hillary. Kan dit wel met een eerlijk muntstuk?

Bij een eerlijk muntstuk kan kop of munt het resultaat zijn met gelijke kans, namelijk 0.5. Als je dit 6 keer herhaalt, dan heb je te maken met een binomiale verdeling. Met deze waarden is de kans op 6 keer winst gelijk aan 0.015625. Met andere woorden: deze specifieke uitkomst is zeer uitzonderlijk. Het kan aanleiding zijn voor Sanders om een rechtzaak aan te spannen op verdenking van een oneerlijk muntstuk.
