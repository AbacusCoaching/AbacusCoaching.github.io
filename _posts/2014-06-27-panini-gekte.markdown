---
layout: post
title:  "Paninigekte en wiskunde"
date:   2014-06-27 19:17:50 +0200
categories: statistiek  wk  panini  sticker
---
Bij elke wereld- of Europese beker zie je hetzelfde fenomeen: de panini stickerboek. Altijd een uitdaging om die ene ontbrekende speler te vinden. Maar hoe zit dat nu: is het eigenlijk wel mogelijk om een volledig boek te verzamelen? Of zijn van bepaalde stickers met opzet minder exemplaren in omloop?

Wiskunde kan licht brengen. [Enkele onderzoekers van de universiteit van Geneve](http://www.unige.ch/math/folks/velenik/Vulg/Paninimania.pdf) hebben de test gedaan. Ze kochten 12 dozen met elke 100 pakjes en elk pakje bevat 5 stickers, dus goed voor een totaal van 6000 stickers. Om een onafhankelijke steekproef te hebben -onafhankelijkheid maakt alles veel eenvoudiger- werden de 12 dozen in in 4 verschillende Zwitserse kantons gekocht.

De eerste nullhypothese die getest werd is: Alle stickers zijn evenredig verdeeld, in de veronderstelling dat er geen dubbels zaten in een pakje of een volledige doos. Zoals altijd werd de p-waarde berekent van de 12 aangekochte dozen en die was 0.9974 met andere woorden: de nullhypothese kan niet verworpen worden.

Verder werd ook de mythe van de zeldzame sticker onder de loep genomen. Die blijkt niet echt te bestaan. Om af te ronden wordt ook tip gegeven voor een goede ruil-strategie.
